# TEMEL KREDİLER

Kaynak: [Halkakademi (Temel Krediler)](https://halkakademi.halkbank.com.tr/ablms/main/activity/9011)

---

## Banka Bilançosu ve Kredi

* Krediler bilançonun aktifinde, mevduat ise pasifinde bulunur.
* Kredileri teminatın değerine göre değil güvendiğimiz kişilere göre verilir.

---

## Bankaların Karşılaştığı Riskler

1. Faiz Riski
2. Piyasa Riski
3. Kredi Riski
4. Kur Riski
5. Ülke Riski
6. Teknolojik ve Operasyonel Risk
7. Likidite Riski

**Faiz Riski**: Kredi faiz ortalamasının mevduat faiz ortalamasından düşük olmasından dolayı bankanın zarar etmesi durumu

**Piyasa Riski**: Firmanın geçmiş mali verilerinin iyi olmasına rağmen piyasanın gelecekteki makro ekonomik olaylar yüzünden firma nakit akışının olumsuz etkilenmesi ve bankanın alacağını tahsil edememesi durumu

**Kredi Riski**: Kredi taksitlerinin vadesinde tahsil edilememesi durumu

**Kur Riski:** Kur artışlarından dolayı YP faiz giderlerinin artması, TL faiz spread'in dolayı bankanın zarar etme olasılığı

**Ülke Riski**: Ülkenin jeopolitik ya da makro ekonomik nedenlerden dolayı karşılaşacağı risk.
CDS Primi, ülke riskini ölçen en iyi göstergelerden biridir.[^1]

**Teknolojik ve Operasyonel Risk**: Gelişen teknoloji ile internet dolandırıcılığı, phishing gibi banka alacağını olumsuz etkileyen olayların meydana getirdiği risktir.

**Likidite Riski**: Kredilerin vadeleri kesindir ve vadesinden önce tahsil edilemez. Fakat mevduatların vade sonunda ya da vadesinden önce bankadan çıkma olasılığı vardır. Özetle, kredi alacaklarının sabit kalması ve mevduatların bankadan çıkması durumunda oluşacak zarara likidite riski denir.

---

## Kredi Çeşitleri

Krediler 2'ye ayrılır.

1. Nakdi Krediler
2. Gayrinakdi Krediler

**Nakdi Krediler**: Banka bilançosunda nakit çıkışı yaratan kredilerdir.

**Gayrinakdi Krediler**: Banka bilançosunda yer almayan fakat bankanın firmanın işi yapması için kefil olduğu kredilerdir.

Gayrinakdi krediler bilanço dışı kalemde, 900'lü nazım hesaplarda takip edilir.

Bankaların gayrinakdi kredi kullandırma amacı komisyon geliri elde etmektir.

Firma vade sonunda taahhütünü yerine getirmezse gayrinakdi kredi nakdi krediye dönüşür ve firma bu krediyi ödeme yükümlülüğü altına girer.

### Nakdi Krediler

#### 1. Rotatif Krediler

BCH (Borçlu Cari Hesap) kredisi adı da verilir. Türk Ticaret Kanunu'na göre Cari Hesap Sözleşmesine tabi olan kredidir.

Değişken faizli olması sebebiyle rotatif kredi olarak adlandırılır.

Müşteriye önce rotatif kredi limiti tahsil edilir. Spot kredilerde olduğu gibi para müşterinin hesabına yatırılmaz.

Faiz tahakkukları 3 ayda bir yapılır ve genellikle TLREF faiz oranı kullanılır.

**Örnek**: Müşteriye 100.000 TL rotatif kredi kullandıralım. Öncelikle 100.000 TL müşterinin hesabına limit adıyla tanımlanır. Müşterinin 100.000 TL rotatif kredi limiti oluşturulur.

> 01.01.2022
> Müşterinin hesabında bakiye yoktur. 100.000 TL rotatif kredi kullandırdık.

> 12.01.2022
> Müşteri 30.000 TL'lik çekinin ödenme talebini şubemize gönderdi. Müşterinin hesabında bakiye olmamasına rağmen rotatif kredi hesabından 30.000 TL'yi kullanabilir. Müşteri kabul ederse hesap bakiyesi -30.000 TL olur.

> 25.01.2022 
> Müşteri 50.000 TL EFT yapma talebini iletti. Şube olarak 50.000 TL'yi EFT yaparız ve bakiye -80.000 TL olur. Diğer bir ifade ile müşterinin bize 80.000 TL borcu vardır.

> 18.03.2022
> 90.000 TL parayı başka bankadan EFT ile bankamıza gönderiyor. Hesabı +10.000 TL oluyor. 18 Mart tarihinde müşterimizin kredisini tahsil ettik ama henüz faiz tahsil etmedik.

> 31.03.2022
> Rotatif kredilerde faiz tahakkukları 3 ayda bir gerçekleştiği için 18 Mart'a kadar olan tüm kredi faizleri hesaplanır ve rotatif kredi hesabına yansıtılır.

18.03.2022 - 12.01.2022 = 65 gün, TLREF 18 Mart tarihinde %10 olsun.
Faiz Tutarı: 30.000 TL * 65 gün * %10 / 360 ~= 542 TL

18.03.2022 - 25.01.2022 = 52 gün
Faiz Tutarı: 50.000 TL * 52 gün * %10 / 360 ~= 722 TL

31.03.2022 tarihinde müşteri hesabına ~1264 TL yansıtılır. Bu tarihte müşterinin hesabında 10.000 TL olduğu için hesap bakiyesi ~8736 TL'ye düşer. 100.000 TL'lik rotatif kredi limiti yıl sonuna kadar devam etmektedir.


















[^1]: CDS: Credit Default Swap, Kredi Temerrüt Takası
