# TEMEL KREDİLER
Kaynak: [Halkakademi (Temel Krediler)](https://halkakademi.halkbank.com.tr/ablms/main/activity/9011)

---

## Banka Bilançosu ve Kredi

* Krediler bilançonun aktifinde, mevduat ise pasifinde bulunur.
* Kredileri teminatın değerine göre değil güvendiğimiz kişilere veririz.

---

## Bankaların Karşılaştığı Riskler

1. Faiz Riski
2. Piyasa Riski
3. Kredi Riski
4. Kur Riski
5. Ülke Riski
6. Teknolojik ve Operasyonel Risk
7. Likidite Riski

**Faiz Riski**: Kredi faiz ortalamasının mevduat faiz ortalamasından düşük olmasından dolayı bankanın zarar etmesi durumu

**Piyasa Riski**: Firmanın geçmiş mali verilerinin iyi olmasına rağmen piyasanın gelecekteki makro ekonomik olaylar yüzünden firma nakit akışının olumsuz etkilenmesi ve bankanın alacağını tahsil edememesi durumu

**Kredi Riski**: Kredi taksitlerinin vadesinde tahsil edilememesi durumu

**Kur Riski:** Kur artışlarından dolayı YP faiz giderlerinin artması, TL faiz spread'inden dolayı bankanın zarar etme olasılığı

**Ülke Riski**: Ülkenin jeopolitik ya da makro ekonomik nedenlerden dolayı karşılaşacağı risk.
CDS Primi, ülke riskini ölçen en iyi göstergelerden biridir.[^1]

**Teknolojik ve Operasyonel Risk**: Gelişen teknoloji ile internet dolandırıcılığı, phishing gibi banka alacağını olumsuz etkileyen olayların meydana getirdiği risktir.

**Likidite Riski**: Kredilerin vadeleri kesindir ve vadesinden önce tahsil edilemez. Fakat mevduatların vade sonunda ya da vadesinden önce bankadan çıkma olasılığı vardır. Özetle, kredi alacaklarının sabit kalmasına rağmen mevduatların bankadan çıkması durumundaki zarar olasılığına likidite riski denir.

---

## Kredi Çeşitleri

Krediler ikiye ayrılır:

1. Nakdi Krediler
2. Gayrinakdi Krediler

**Nakdi Krediler**: Banka bilançosunda nakit çıkışı yaratan kredilerdir.

**Gayrinakdi Krediler**: Banka bilançosunda yer almayan fakat bankanın firmanın işini tamamlaması için kefil olduğu kredilerdir.

Gayrinakdi krediler bilanço dışı kalemde, 900'lü nazım hesaplarda takip edilir.

Bankaların gayrinakdi kredi kullandırma amacı faiz gelirinden ziyade komisyon geliri elde etmektir.

Firma vade sonunda taahhüdünü yerine getirmezse gayrinakdi kredi nakdi krediye dönüşür, firma bu krediyi ödeme yükümlülüğü altına girer.

<br>

### Nakdi Krediler

#### 1. Rotatif Krediler

BCH (Borçlu Cari Hesap) kredisi adı da verilir. Türk Ticaret Kanunu'na göre Cari Hesap Sözleşmesine tabi olan kredidir.

Değişken faizli olması sebebiyle rotatif kredi olarak adlandırılır.

Müşteriye önce rotatif kredi limiti tahsil edilir. Spot kredilerde olduğu gibi para müşterinin hesabına doğrudan yatırılmaz.

Faiz tahakkukları 3 ayda bir yapılır. Genellikle TLREF faiz oranı kullanılır.

**Örnek (1)**: Müşteriye 100.000 TL rotatif kredi kullandıralım. 100.000 TL müşterinin hesabına limit adıyla tanımlanır. Müşterinin 100.000 TL rotatif kredi limiti oluşturulur.

> 01.01.2022 | Müşterinin hesabında bakiye yoktur.

> 12.01.2022 | Müşteri 30.000 TL'lik çekinin ödenme talebini şubemize iletti. Müşterinin hesabında bakiye olmamasına rağmen rotatif kredi hesabındaki 30.000 TL kullanılabilir. Müşteri kabul ederse hesap bakiyesi -30.000 TL olur.

> 25.01.2022 | Müşteri 50.000 TL EFT yapma talebini şubemize iletti. Şube olarak 50.000 TL EFT işlemini yaparız. Kalan bakiye -80.000 TL olur. Diğer bir ifade ile müşterinin bize 80.000 TL borcu vardır.

> 18.03.2022 | 90.000 TL'yi başka bankadan EFT ile şubemize gönderir. Hesabı +10.000 TL olur. 18 Mart tarihinde müşterimizin kredisini tahsil etmişizdir ama henüz rotatif kredisinin faizini tahsil etmemişizdir.

> 31.03.2022 | Rotatif kredilerde faiz tahakkukları 3 ayda bir gerçekleştiği için 18 Mart'a kadar olan tüm kredi faizleri hesaplanır, rotatif kredinin bağlı olduğu hesaba yansıtılır. (Bu hesap genellikle açık hesap olmaktadır.)

Faiz tahakkukunu hesaplayalım...

31 Mart 2022 tarihinde TLREF %10 olsun. (Kolaylık olması amacıyla kredi komisyonunu ve vergileri hesaplamaya dahil etmeyelim.)

Gün hesaplamaları için: [timeanddate.com](https://www.timeanddate.com/date/timeduration.html)

18.03.2022 - 12.01.2022 = 65 gün
Faiz Tutarı: 30.000 TL * 65 gün * %10 / 360 ≈ 542 TL

18.03.2022 - 25.01.2022 = 52 gün
Faiz Tutarı: 50.000 TL * 52 gün * %10 / 360 ≈ 722 TL

31.03.2022 tarihinde müşteri hesabına 542 + 722 ~=1264 TL yansıtılır. Bu tarihte müşterinin hesabında 10.000 TL olduğu için hesap bakiyesi ~8736 TL'ye düşer.

100.000 TL'lik rotatif kredi limiti yıl sonuna kadar devam etmektedir.

<br>

#### 2. Spot Krediler

Vade başında müşteriye verilen ve vade sonunda anapara + faiz tutarı ile tahsil edilen kredi türüdür. Çok kısa vadelidir. En çok mal alımında kullanılır.

Spot krediler nakit döngüsüne göre kullandırılmalıdır. Örneğin; müşterimizin nakit döngüsü 40 gün ise 40 gün vadeli spot kredi kullandırmalıyız. 10 gün ya da 90 gün gün süreli spot kredi kullandırmamalıyız. Bu sebeple spot kredide vade çok hassastır ve önemlidir.

**Örnek (2)**: Müşterinin nakit döngüsü 40 gündür ve hammadde satın alımı için 80.000 TL'ye ihtiyacı olduğunu şubemize iletmiştir. Bizde müşterimize krediyi tahsil edelim. Faiz oranı %18,50 olsun. (Kolaylık olması amacıyla BSMV ve KKDF vergilerini dahil etmeyelim.)

> 07.10.2023 | Müşterimize 80.000 TL'yi verdik. Para müşterinin hesabına yatırılır.

> 16.11.2023 | Vade sonu gelir ve müşterinin hesabından anapara ve faiz tahsil edilir.

Faiz Tutarı = 80.000 TL * 40 gün * %18,50 / 360 ≈ 1644 TL

16 Kasım tarihinde müşteri şubemize 80.000 + ~1.644 ≈ 81.644 TL ödemekle yükümlüdür.

<br>

#### 3. İskonto - İştira Kredisi

Türk Ticaret Kanunu'na göre ileri vadeli çek, senet ve poliçe gibi ödeme araçlarının vade tarihine kadar olan faiz, komisyon ve vergilerinin düşüldükten sonra kalan tutarın müşteriye ödendiği kredi türüdür.

İskonto, çekin, senedin ya da poliçenin şubemizle aynı belediye sınırında; iştira ise bu ödeme araçlarının farklı belediye sınırında keşide edilmesini belirtir.

İskonto - iştira kredilerinde kıymetli evrağın ödenmeme riski diğer kredilere göre daha yüksek olduğu için faiz oranları da göreceli daha yüksektir.

<br>

**Örnek (3)**: Müşterinin başka bir firmadan 100.000 TL tutarlı ve 80 gün vadeli bir çek aldığını, şubemizde bu çeki kırdırmak istediğini varsayalım. Faiz oranını %20 belirleyelim.

<br>

FV = PV * [1 + (r * t/360)] 
<br>

FV: Future Value, Gelecekteki Değer |
PV: Present Value, Şimdiki Değer |
r: Faiz Oranı |
t: Vade

<br>

100.000 = PV * [1 + (%20 * 80 gün/360)] <br>
PV = 100.000 / [1 + (.20 * 80/360)] <br>
PV ≈ 95.745 TL <br>

Sonuç olarak müşterinin çekini alırız. Müşteri hesabına ~95.745 TL yatırırız. Aradaki 4.255 TL'lik fark şubenin <code>net geliri</code>dir. Vade sonunda şube muhatap firmadan 100.000 TL çekini tahsil eder. Toplamda 100.000 TL + 4.255 = 104.255 TL gelir elde eder.

<br><br>

**Örnek (4)**: Müşterinin başka bir firmadan 100.000 TL tutarlı ve 80 gün vadeli çek aldığını, şubemizde bu çeki kırdırmak istediğini varsayalım. Faiz oranını %20 belirleyelim. (BSMV %5, KKDF %10 olsun)

<br>

FV = PV * [1 + ((r + BSMV + KKDF) * t/360)]

<br>

FV: Gelecekteki Değer | 
PV: Şimdiki Değer | 
r: Faiz Oranı | 
t: Vade | 
BSMV: BSMV Oranı | 
KKDF: KKDF Oranı

<br>

100.000 = PV * [1 + ((%20 + %5 + %10) * 80 gün/360)] <br>
PV = 100.000 / [1 + ((.20 + .05 + .10) * 80/360)] <br>
PV ≈ 92.784 TL <br>

Sonuç olarak müşterinin çekini alırız. Müşteri hesabına ~92.783 TL yatırırız. Aradaki 7.217 TL'lik fark şubenin <code>brüt geliri</code>dir. Vade sonunda şube muhatap firmadan 100.000 TL çekini tahsil eder. Toplamda 100.000 TL + 7.217 = 107.217 TL gelir elde eder.

<br>

#### 4. AET Kredileri

Aylık Eşit Taksitli Krediler, kısaca AET Kredileri, hesaplanması karşmaşık fakat müşteriye sunulması basit kredilerdir. Taksit tutarları, vadeleri ve faiz oranları sabittir. 6 aylık, 12 aylık gibi ödemesiz dönemleri olabilir.

Taksit Tutarı = Anapara * Faiz Oranı / (1 - (1 / ((1 + Faiz Oranı)^Vade)))

formülü ile hesaplanır.

<br>

**Örnek (5)**: Faiz oranı aylık %0.69 olan 36 ay vadeli 2.000.000 TL tutarlı kredinin taksit tutarı nedir? (BSMV ve KKDF'yi dahil etmeyelim)

<br>

Hesaplamaya daima sondan başlarız.

<br>

Taksit Tutarı = 2.000.000 TL * %0.69 / (1 - (1 / ((1 + 0.0069)^36 Ay)))
<br>
= 2000000 * 0.0069 / (1 - (1 / ((1 + 0.0069)^36)))
<br>
= 2000000 * 0.0069 / (1 - (1 / 1.0069^36))
<br>
= 2000000 * 0.0069 / (1 - (1 / 1.2809))
<br>
= 2000000 * 0.0069 / (1 - 0.7807)
<br>
= 2000000 * 0.0069 / 0.2193
<br>
≈ 62.927 TL
<br><br>
Hesaplamanın doğruluğunu yüzeysel de olsa kontrol etmek için taksit tutarını vade ile çarparız.
<br><br>
62.927 * 36 ay ≈ 2.265.390 TL
<br><br>
Özetle, 2.000.000 TL'lik kredinin müşteri için 36 aylık faiz gideri toplamı 265.390 TL'dir diyebiliriz. 265.390 TL'lik tutar bizim için brüt faiz geliridir.
<br><br>





















[^1]: CDS: Credit Default Swap, Kredi Temerrüt Takası
