# TEMEL KREDİLER
Kaynak: [Halkakademi (Temel Krediler)](https://halkakademi.halkbank.com.tr/ablms/main/activity/9011)

---

## Banka Bilançosu ve Kredi

* Krediler bilançonun aktifinde, mevduat ise pasifinde bulunur.
* Kredileri teminatın değerine göre değil güvendiğimiz kişilere veririz.

---

## Bankaların Karşılaştığı Riskler

1. Faiz Riski
2. Piyasa Riski
3. Kredi Riski
4. Kur Riski
5. Ülke Riski
6. Teknolojik ve Operasyonel Risk
7. Likidite Riski

**Faiz Riski**: Kredi faiz ortalamasının mevduat faiz ortalamasından düşük olmasından dolayı bankanın zarar etmesi durumu

**Piyasa Riski**: Firmanın geçmiş mali verilerinin iyi olmasına rağmen piyasanın gelecekteki makro ekonomik olaylar yüzünden firma nakit akışının olumsuz etkilenmesi ve bankanın alacağını tahsil edememesi durumu

**Kredi Riski**: Kredi taksitlerinin vadesinde tahsil edilememesi durumu

**Kur Riski:** Kur artışlarından dolayı YP faiz giderlerinin artması, TL faiz spread'inden dolayı bankanın zarar etme olasılığı

**Ülke Riski**: Ülkenin jeopolitik ya da makro ekonomik nedenlerden dolayı karşılaşacağı risk.
CDS Primi, ülke riskini ölçen en iyi göstergelerden biridir.[^1]

**Teknolojik ve Operasyonel Risk**: Gelişen teknoloji ile internet dolandırıcılığı, phishing gibi banka alacağını olumsuz etkileyen olayların meydana getirdiği risktir.

**Likidite Riski**: Kredilerin vadeleri kesindir ve vadesinden önce tahsil edilemez. Fakat mevduatların vade sonunda ya da vadesinden önce bankadan çıkma olasılığı vardır. Özetle, kredi alacaklarının sabit kalmasına rağmen mevduatların bankadan çıkması durumundaki zarar olasılığına likidite riski denir.

---

## Notasyonlar

Kredi çeşitlerine geçmeden önce hesaplamalarda kullanacağımız birkaç notasyona değinmekte fayda var.

<code>*</code> (çarpım)<br>
<code>/</code> (bölüm)<br>
<code>^</code> (üzeri)<br>
<code>~</code> (yaklaşık)<br>
<code>≈</code> (yaklaşık eşittir)<br>

anlamına gelmektedir.

Android kullanıcıları ücretsiz sunulan [Bilimsel hesap makinesi 991](https://play.google.com/store/apps/details?id=advanced.scientific.calculator.calc991.plus&hl=tr&gl=tr)'i, Apple kullanıcıları ise [Panecal Scientific Calculator](https://apps.apple.com/tr/app/panecal-scientific-calculator/id668500803)'ı hesaplamalarında kullanabilir.

---

## Kredilerde Vergiler ve Kesintiler

**BSMV**: Banka ve Sigorta Muameleleri Vergisi

6802 sayılı Gider Vergileri Kanunu'nun 28, 29, 30, 31, 32 ve 33üncü maddelerine dayanır.

> Madde 28 – (Değişik birinci fıkra: 3/6/1986 - 3297/16 md.) Banka ve sigorta şirketlerinin 
10/6/1985 tarihli ve 3226 sayılı Finansal Kiralama Kanununa göre yaptıkları işlemler hariç olmak 
üzere, her ne şekilde olursa olsun yapmış oldukları bütün muameleler dolayısıyla kendi lehlerine her 
ne nam ile olursa olsun nakden veya hesaben aldıkları paralar banka ve sigorta muameleleri vergisine 
tabidir.

> Madde 33 – (Değişik : 17/4/1981 - 2447/8 md.)
Banka ve sigorta muameleleri vergisinin nispeti % 15 (binde iki) dir. Kambiyo muamelelerinde nispet matrahın binde ikisidir.
> <br>
> (Değişik: 12/6/2002 – 4761/5 md.) Cumhurbaşkanı, bu maddede belirtilen vergi oranını bankalar arası mevduat muameleleri, bankalar ile 2499 sayılı Sermaye Piyasası Kanununa göre kurulan aracı kurumlar arasındaki borsa para piyasası muameleleri ve diğer banka ve sigorta muameleleri için ayrı ayrı veya birlikte % 1'e, kambiyo muamelelerinde ise sıfıra kadar indirmeye ve kambiyo muamelelerinde on katına, vergiye tabi diğer muamelelerde ise kanuni seviyesine kadar artırmaya yetkilidir.

1986 yılından beri Bankacılık sektöründe uygulanmaktadır. Bankaların faiz geliri üzerinden alınır. Kredi tutarı üzerinden alınmaz. Güncel oran %5'tir. Bankalar tarafından T.C. Hazine ve Maliye Bakanlığı'na ödenir.

<br>

**KKDF**: Kaynak Kullanımını Destekleme Fonu

> Merkez Bankası, Kaynak Kullanımını Destekleme Fonu uygulamasını bir kredi ve para politikası aracı olarak 1988 yılında uygulamaya koymuştur. Merkez Bankası KKDF’yi 2002 yılına kadar takip edip uygulamasını fiilen yürütmüştür. 2002 yılından sonra ise KKDF takip ve tahsilatı Maliye Bakanlığı’na devredilmiştir.[^2]

1988 yılında uygulamaya konulan Türkiye Cumhuriyet Merkez Bankası kredi ve para politikası aracıdır. BSMV'de olduğu gibi kredi faizi üzerinden alınır. Güncel oran %0'dır. Bankalar tarafından T.C. Hazine ve Maliye Bakanlığı'na ödenir.

---

## Kredi Çeşitleri

Krediler ikiye ayrılır:

1. Nakdi Krediler
2. Gayrinakdi Krediler

**Nakdi Krediler**: Banka bilançosunda nakit çıkışı yaratan kredilerdir.

**Gayrinakdi Krediler**: Banka bilançosunda yer almayan fakat bankanın firmanın işini tamamlaması için kefil olduğu kredilerdir.

Gayrinakdi krediler bilanço dışı kalemde, 900'lü nazım hesaplarda takip edilir.

Bankaların gayrinakdi kredi kullandırma amacı faiz gelirinden ziyade komisyon geliri elde etmektir.

Firma vade sonunda taahhüdünü yerine getirmezse gayrinakdi kredi nakdi krediye dönüşür, firma bu krediyi ödeme yükümlülüğü altına girer.

<br>

### Nakdi Krediler

#### 1. Rotatif Krediler

BCH (Borçlu Cari Hesap) kredisi adı da verilir. Türk Ticaret Kanunu'na göre Cari Hesap Sözleşmesine tabi olan kredidir.

Değişken faizli olması sebebiyle rotatif kredi olarak adlandırılır.

Müşteriye önce rotatif kredi limiti tahsil edilir. Spot kredilerde olduğu gibi para müşterinin hesabına doğrudan yatırılmaz.

Faiz tahakkukları 3 ayda bir yapılır. Genellikle TLREF faiz oranı kullanılır.

**Örnek (1)**: Müşteriye 100.000 TL rotatif kredi kullandıralım. 100.000 TL müşterinin hesabına limit adıyla tanımlanır. Müşterinin 100.000 TL rotatif kredi limiti oluşturulur.

> 01.01.2022 | Müşterinin hesabında bakiye yoktur.

> 12.01.2022 | Müşteri 30.000 TL'lik çekinin ödenme talebini şubemize iletti. Müşterinin hesabında bakiye olmamasına rağmen rotatif kredi hesabındaki 30.000 TL kullanılabilir. Müşteri kabul ederse hesap bakiyesi -30.000 TL olur.

> 25.01.2022 | Müşteri 50.000 TL EFT yapma talebini şubemize iletti. Şube olarak 50.000 TL EFT işlemini yaparız. Kalan bakiye -80.000 TL olur. Diğer bir ifade ile müşterinin bize 80.000 TL borcu vardır.

> 18.03.2022 | 90.000 TL'yi başka bankadan EFT ile şubemize gönderir. Hesabı +10.000 TL olur. 18 Mart tarihinde müşterimizin kredisini tahsil etmişizdir ama henüz rotatif kredisinin faizini tahsil etmemişizdir.

> 31.03.2022 | Rotatif kredilerde faiz tahakkukları 3 ayda bir gerçekleştiği için 18 Mart'a kadar olan tüm kredi faizleri hesaplanır, rotatif kredinin bağlı olduğu hesaba yansıtılır. (Bu hesap genellikle açık hesap olmaktadır.)

Faiz tahakkukunu hesaplayalım...

31 Mart 2022 tarihinde TLREF %10 olsun. (Kolaylık olması amacıyla kredi komisyonunu ve vergileri hesaplamaya dahil etmeyelim.)

Gün hesaplamaları için: [timeanddate.com](https://www.timeanddate.com/date/timeduration.html)

18.03.2022 - 12.01.2022 = 65 gün
Faiz Tutarı = 30.000 TL * 65 gün * %10 / 360 ≈ 542 TL

18.03.2022 - 25.01.2022 = 52 gün
Faiz Tutarı = 50.000 TL * 52 gün * %10 / 360 ≈ 722 TL

31.03.2022 tarihinde müşteri hesabına 542 + 722 ~=1264 TL yansıtılır. Bu tarihte müşterinin hesabında 10.000 TL olduğu için hesap bakiyesi ~8736 TL'ye düşer.

100.000 TL'lik rotatif kredi limiti yıl sonuna kadar devam etmektedir.

<br>

#### 2. Spot Krediler

Vade başında müşteriye verilen ve vade sonunda anapara + faiz tutarı ile tahsil edilen kredi türüdür. Çok kısa vadelidir. Sıklıkla firmaların ara malı ya da mal alımlarında kullanılır.

Spot krediler nakit döngüsüne göre kullandırılmalıdır. Örneğin; müşterimizin nakit döngüsü 40 gün ise 40 gün vadeli spot kredi kullandırmalıyız. 10 gün ya da 90 gün süreli spot kredi kullandırmamalıyız. Bu sebeple spot kredide vade çok hassastır ve önemlidir.

<br>

**Örnek (2)**: Müşterinin nakit döngüsü 40 gündür ve hammadde satın alımı için 80.000 TL'ye ihtiyacı olduğunu şubemize iletmiştir. Biz de krediyi müşterimize tahsil edelim. Faiz oranı yıllık %18,50 olsun. (Kolaylık olması amacıyla BSMV ve KKDF'yi dahil etmeyelim.)

> 07.10.2023 | Müşterimize 80.000 TL'yi verdik. Para müşterinin hesabına yatırılır.

> 16.11.2023 | Vade sonu gelir ve müşterinin hesabından anapara ve faiz tahsil edilir.

Faiz Tutarı = 80.000 TL * 40 gün * %18,50 / 360 ≈ 1644 TL

16 Kasım tarihinde müşteri şubemize 80.000 + ~1.644 ≈ 81.644 TL ödemekle yükümlüdür.

<br>

#### 3. İskonto - İştira Kredisi

Türk Ticaret Kanunu'na göre ileri vadeli çek, senet ve poliçe gibi ödeme araçlarının vade tarihine kadar olan faiz, komisyon ve vergilerinin düşüldükten sonra kalan tutarın müşteriye ödendiği kredi türüdür.

İskonto, çekin, senedin ya da poliçenin şubemizle aynı belediye sınırı içinde, iştira ise bu ödeme araçlarının farklı belediye sınırı içinde keşide edilmesini belirtir.

İskonto - iştira kredilerinde kıymetli evrağın ödenmeme riski diğer kredilere göre daha yüksek olduğu için faiz oranları da göreceli daha yüksektir.

<br>

**Örnek (3)**: Müşterinin başka bir firmadan 100.000 TL tutarlı ve 80 gün vadeli bir çek aldığını, şubemizde bu çeki kırdırmak istediğini varsayalım. Faiz oranını %20 belirleyelim.

<br>

<code>FV = PV * [1 + (r * t/360)]</code>
<br>

FV: Future Value, Gelecekteki Değer |
PV: Present Value, Şimdiki Değer |
r: Faiz Oranı |
t: Vade

<br>

100.000 = PV * [1 + (%20 * 80 gün/360)] <br>
PV = 100.000 / [1 + (.20 * 80/360)] <br>
PV ≈ 95.745 TL <br>

Sonuç olarak müşterinin çekini alırız. Müşteri hesabına ~95.745 TL yatırırız. Aradaki 4.255 TL'lik fark şubenin "net geliri"dir. Vade sonunda şube muhatap firmadan 100.000 TL çekini tahsil eder. Toplamda 100.000 TL + ~4.255 ≈ 104.255 TL gelir elde eder.

<br>

**Örnek (4)**: Müşterinin başka bir firmadan 100.000 TL tutarlı ve 80 gün vadeli çek aldığını, şubemizde bu çeki kırdırmak istediğini varsayalım. Faiz oranını %20 belirleyelim. (BSMV %5, KKDF %10 olsun)

<br>

<code>FV = PV * [1 + ((r + BSMV + KKDF) * t/360)]</code>

FV: Gelecekteki Değer | 
PV: Şimdiki Değer | 
r: Faiz Oranı | 
t: Vade | 
BSMV: BSMV Oranı | 
KKDF: KKDF Oranı

<br>

100.000 = PV * [1 + ((%20 + %5 + %10) * 80 gün/360)] <br>
PV = 100.000 / [1 + ((.20 + .05 + .10) * 80/360)] <br>
PV ≈ 92.784 TL <br>

Sonuç olarak müşterinin çekini alırız. Müşteri hesabına ~92.783 TL yatırırız. Aradaki 7.217 TL'lik fark şubenin "brüt geliri"dir. Vade sonunda şube muhatap firmadan 100.000 TL çekini tahsil eder. Toplamda 100.000 TL + 7.217 = 107.217 TL gelir elde eder.

<br>

#### 4. AET Kredileri

Aylık Eşit Taksitli Krediler, kısaca AET Kredileri (AETK), hesaplanması karmaşık, anlaşılması kolay kredilerdir. Taksit tutarları, vadeleri ve faiz oranları sabittir. 6 aylık, 12 aylık gibi ödemesiz dönemleri olabilir. Adından da anlaşılacağı üzere müşteriye her ay eşit tutarlı taksitler sunulur. AET kredilerinin en büyük özelliği, ödendikçe anaparasının azalmasından kaynaklı faiz tutarının da azalmasıdır. Bu sebeple müşteri vade sonuna doğru daha az faiz öderken, şubemiz de aynı şekilde daha az faiz geliri elde etmektedir.

<code>Taksit Tutarı = Anapara * Faiz Oranı / (1 - (1 / (1 + Faiz Oranı)^Vade))</code>

formülü ile hesaplanır.

<br>

**Örnek (5)**: Faiz oranı aylık %1,14 olan 120 ay vadeli 4.000.000 TL tutarlı kredinin taksit tutarı nedir? (BSMV ve KKDF'yi dahil etmeyelim)

<br>

Hesaplamaya daima sondan başlarız.

<br>

Taksit Tutarı = 4.000.000 TL * %1,14 / (1 - (1 / (1 + %1,14)^120 ay))
<br>
= 4000000 * 0.0114 / (1 - (1 / (1 + 0.0114)^120))
<br>
= 4000000 * 0.0114 / (1 - (1 / 1.0114^120))
<br>
= 4000000 * 0.0114 / (1 - (1 / 3.8972))
<br>
= 4000000 * 0.0114 / (1 - 0.2566)
<br>
= 4000000 * 0.0114 / 0.7434
<br>
≈ 61.339 TL
<br><br>
Hesaplamanın doğruluğunu yüzeysel de olsa kontrol etmek için taksit tutarını vade ile çarparız.
<br><br>
61.339 * 120 ay ≈ 7.360.713 TL
<br><br>
4.000.000 TL'lik kredinin müşteri için 120 aylık faiz gideri toplamı 61.339 TL'dir diyebiliriz. 7.360.713 - 4.000.000 = 3.360.713 TL tutar bizim için brüt faiz geliridir.
<br><br>

BSMV (Banka ve Sigorta Muameleleri Vergisi) ve KKDF (Kaynak Kullanımını Destekleme Fonu) kesintisi dahil edilirse formül aşağıdaki gibi yazılır.

<code>Taksit Tutarı = Anapara * Faiz Oranı * (1 + BSMV + KKDF) / (1 - (1 / (1 + (Faiz Oranı * (1 + BSMV + KKDF)))^Vade))</code>

<br>

**Örnek (6)**: Faiz oranı aylık %1,14 olan 120 ay vadeli 4.000.000 TL tutarlı kredinin taksit tutarı nedir? (BSMV %5, KKDF %0)

<br>

Taksit Tutarı = 4000000 TL * %1.14 * (1 + %5 + %0) / (1 - (1 / (1 + (%1.14 * (1 + %5 + %0)))^120 ay))
<br>
= 4000000 * 0.0114 * (1 + 0.05 + 0.00) / (1 - (1 / (1 + (0.0114 * (1 + 0.05 + 0.00)))^120))
<br>
= 4000000 * 0.0114 * 1.05 / (1 - (1 / (1 + (0.0114 * 1.05))^120))
<br>
= 4000000 * 0.0114 * 1.05 / (1 - (1 / (1 + 0.0120)^120))
<br>
= 4000000 * 0.0114 * 1.05 / (1 - (1 / 1.0120^120))
<br>
= 4000000 * 0.0114 * 1.05 / (1 - (1 / 4.1698))
<br>
= 4000000 * 0.0114 * 1.05 / (1 - 0.2398)
<br>
= 4000000 * 0.0114 * 1.05 / 0.7620
<br>
≈ 62.985 TL
<br><br>
62.985 * 120 ay ≈ 7.558.199 TL anapara + faiz tutarıdır.
<br><br>
4.000.000 TL tutarlı kredi için 10. yılın sonunda müşteri toplamda 7.558.199 TL öderken şubemiz 7.558.199 - 4.000.000 = 3.558.199 TL brüt faiz geliri elde eder.
<br><br>
Faiz gelirinin %5'i BSMV'dir. %95'i şubemize kalan net geliri belirtmektedir.<br>3.558.199 * %95 ≈ 3.380.289 TL net faiz geliri, 3.558.199 - 3.380.289 ≈ 177.910 TL BSMV tutarıdır.
<br><br>

##### 4.1. Excel'de AET Kredisi Hesaplama

Yukarıdaki soruyu Excel'de çözmek istersek ...

<img src="https://zinzinzibidi.com/img/temel-krediler/aet-excel-00.png" style="width:480px"/>

... öncelikle görseldeki gibi basit bir tablo oluştururuz.

<img src="https://zinzinzibidi.com/img/temel-krediler/aet-excel-01.png" style="width:480px"/>

=DEVRESEL_ÖDEME() formülünün ilk parametresinde Faiz Oranı * (1 + BSMV + KKDF) işlemini uygularız.

<img src="https://zinzinzibidi.com/img/temel-krediler/aet-excel-02.png" style="width:480px"/>

İkinci parametre vadedir.

<img src="https://zinzinzibidi.com/img/temel-krediler/aet-excel-03.png" style="width:480px"/>

Son parametre bd (bugünkü değer) kısaltması ile gösterilen kredi tutarıdır. Kredi tutarının başına - (eksi) işareti koyarız.

<img src="https://zinzinzibidi.com/img/temel-krediler/aet-excel-04.png" style="width:480px"/>

Tüm parametreleri girdikten sonra Enter'a basmamız yeterlidir.<br>

Excel'deki sonuç hesap makinesi ile hesapladığımız sonuç ile aynıdır.
<br><br>

##### 4.2. Ödemesiz Dönemli AET Kredileri 

Ödemesiz dönemli aylık eşit taksitli kredi hesaplamaları için aşağıdaki Excel çalışma kitabını kullanabiliriz:

[AETK Örnek Ödeme Tablosu (Excel)](https://github.com/zinzinzibidi/temel-krediler/raw/main/AETK%20%C3%96rnek%20%C3%96deme%20Tablosu.xlsx)

<br>

#### 5. Gün İçi Krediler

Gün içerisinde nakit ihtiyacı olan müşteriler için uygulanan kredilerdir. Gün içerisinde kullanılıp ödendiği takdirde faiz işlememektedir. Fakat gün içerisinde ödenmediği takdirde gün içi kredi, rotatif krediye dönüşmektedir. Müşteriye jest amaçlı kullandırılmakla birlikte asıl amaç müşteri sadakati sağlanmaktır. Günümüzde bu kredi yerine kredili mevduat hesabı (KMH) kullanılmaktadır.

<br>

#### 6. Nakit Yönetim Kredileri

Müşterinin SGK, elektrik, su, vergi gibi otomatik ödemelerini aldığımızda müşteriden tahsil ettiğimiz tutarları ilgili kurumlara aynı gün yatırmayız. Kurumlarla anlaşmamız olduğu için bu paraları birkaç gün bekletir, ardından kurumlara öderiz. Örneğin; müşteri 26 Haziran 2024 Çarşamba günü tahakkuk eden KDV vergisini ödediğinde biz vergi dairesine bu paranın ödendiğini bildiririz fakat ilgili tutarı vergi dairesine 3 iş günü sonra, yani 1 Temmuz 2024 Pazartesi günü yatırırız. Şube olarak 27 Haziran Perşembe, 28 Haziran Cuma ve 1 Temmuz Pazartesi KDV tutarı kadar vadesiz kaynak yaratılır.

Nakit yönetimi kredisinde müşteri ile anlaşma yapılır. Müşteri vergisini 26 Haziran 2024 Çarşamba günü yerine 27 Haziran 2024 Perşembe günü ödenecek şekilde parasını getirir. Bu şekilde müşteri faizsiz olarak 1 günlük kredi kullanılır. Buradaki amaç müşterinin otomatik ödemelerini bankamıza çekmek ve müşteriye jest yapmaktır.

Nakit Yönetim Kredileri özü itibariyle 1 günlük faizsiz rotatif kredilerdir.

<br>

#### 7. DBS

Açılımı "Doğrudan Borçlanma Sistemi" olan DBS geniş bayi müşteri ağı bulunan firmalar için oluşturulan otomatik tahsilat sistemidir. Kredili ve kredisiz olmak üzere iki farklı uygulanma şekli vardır. Kredisiz olması durumunda müşterinin hesabında yeterli bakiye olma zorunluluğu vardır. Müşterinin hesabında yeterli bakiye varsa fatura müşterinin hesabından otomatik düşer. Fakat yeterli bakiye bulunmamaktaysa faturanın ödenmesi mümkün değildir. Bu yüzden DBS çoğunlukla kredili uygulanmaktadır. Bir fatura kesildiğinde müşteriye tahsil edilen limitin içerisinden fatura ödemesi gerçekleşir. Ay sonunda gerçekleşen DBS ödemelerinin faiz tahsilatı sağlanır. Avantajı müşterilerin teminat mektubu kullanmadan DBS limiti ile ana firmadan mal alması sağlanır. Ana firmalarının en büyük avantajı bu teminat mektuplarının sürelerini takip etme zorunluluğu ortadan kalkar. Bu nedenle büyük müşteri ağına sahip firmaların çok fazla tercih ettiği ödeme yöntemidir.

<br>

#### 8. Dövize Endeksli Krediler

Türk Parasını Koruma Kanunu'na göre döviz cinsinden kredi kullandırılması yasaktır. Ancak ihracat yapan ve döviz girişi sağlayan istisna firmalar döviz kredisi kullanabilir. Döviz kredisi kullanamayan firmalar ise bu krediye benzeyen dövize endeksli kredi kullanabilmektedir.

Dövize Endeksli Krediler aslen TL kredidir. Ancak kullanıldığı gündeki döviz kuru ile TL kredi karşılığında döviz olarak hesaplanır müşterinin hesabına döviz olarak geçer. Taksit dönemlerinde başta anlaşılan tutar kadar TL tutar dövize çevirilir ve taksitler tahsil edilir.

2008 yılına kadar bireysel müşteriler de dövize endeksli kredi kullanabilirken 2008 yılında yaşanan küresel likidite krizi sonrası 2009 yılından itibaren bireysel müşterilere dövize endeksli kredi kullandırımı yasaklanmıştır. Bu nedenle bu krediyi sadece kurumsal müşteriler kullanabilmektedir.

<br>

#### 9. Tüketici Kredileri

Gerçek kişilerin ticari amaçlar dışında kullandıkları sabit faizli kredilerdir. Genellikle aylık eşit taksitli krediler (AETK) ile ödenir. AETK bireysel müşteriler tarafından kullanılırsa adı "tüketici kredisi", firma tarafından kullanılırsa "aylık eşit taksitli ticari kredi" olur.

Tüketici kredileri

* İhtiyaç Kredisi
* Taşıt Kredisi
* Konut Kredisi

olmak üzere üç farklı alt türde kullandırılır.

Sadece konut kredileri BSMV'den istisnadır. Diğer tüm kredilerin faiz tutarlarında BSMV hesaplanır.

<br>

####






















[^1]: CDS: Credit Default Swap, Kredi Temerrüt Takası
[^2]: [Kaynak Kullanımını Destekleme Fonu (KKDF) nedir, nasıl hesaplanır?](https://www.logo.com.tr/blog-detay/kaynak-kullanimini-destekleme-fonu-kkdf-nedir-nasil-hesaplanir)
